# Viikkoraportti 4

Lähinnä "metatyöhön" kuluneen viime viikon jälkeen oli mukavaa keritä taas edistämään varsinaista työtä, joka onkin nyt muuttanut merkittävästi muotoaan.

Olennaista oli saada käyttöön luolaston generointi. Muodostin tällä hetkellä hyvin alkeellisen järjestelmää, jossa luolastoon tehdään valmiiksi optimaalinen reitti (joka takaa, että luolasto on ratkeava), ja tämän lisäksi luolastoon arvotaan tietty määrä muita solmuja, mukaanlukien energiasolmuja. Kiinnostavasti tällaisessakin tapauksessa, jossa optimaalinen reitti on olemassa, reitin etsiminen osoittautui vähänkin isommilla kartoilla merkittäväksi haasteeksi algoritmille: jo melko pienillä kartoilla algoritmi jää jumiin muistin loppumisen vuoksi.

Olin aluksi ajatellut jatkavani luolastogeneroinnin kehittämistä, mutta koska kohtasin pullonkaulan hakujen kanssa hyvin nopeasti, päätin sen sijaan jatkaa haun kehittämistä toteuttamalla suunnittelemani kaksivaiheisen haun sekä sen edellyttämän A*-vertaajan, joka paransikin haun suorituskykyä.

Tekemistä riittää vielä: koska kehitin algoritmia enemmän kuin ajattelin, uuden algoritmin testit jäivät varsin vähiin. Näitä on syytä jatkaa ensi viikolla. Kaksivaiheisenkin haun rajallisuuden vuoksi myös approksimoivan algoritmin toteuttaminen tuntuu kiinnostavalta.

* Työhön kulunut aika: 16 tuntia