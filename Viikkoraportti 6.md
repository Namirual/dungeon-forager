# Viikkoraportti 6

Tämän viikon töistä jäi hitusen keskeneräinen maku. Pääasiallisena tavoitteena oli toteuttaa uusi luolastongenerointi, mitä varten järjestelmään täytyi myös toteuttaa mahdollisuus siihen, että tavalliset lattiaruudut, jotka eivät muutu käynnin yhteydessä, ovat painoltaan erilaisia. Tämä sinänsä toimiikin, mutta sellaisen satunnaisen luolastogeneroinnin tuottaminen, jossa konsistentisti ei ole yhtään nopeampaa reittiä kuin ohjelman generoima "paras" reitti, mutta joka kuitenkin aiheuttaa ongelmia järjestelmälle, on kohtuullisen haastava ongelma, ja toistaiseksi algoritmi ei toimi tässä suhteessa aivan täydellisesti.

Tein lisäksi oman ArrayList-toteutuksen, joka osoittautui kuitenkin odottettua hankalammaksi tehtäväksi; käytän listoja useilla eri tavoilla järjestelmässä, joten listaa varten täytyi tehdä esimerkiksi iteraattori, jonka toteuttamiseen kului enemmän aikaa kuin odotin.

Lopulta ohjelman automatisoitu tehokkuustestaaminen jäi vielä tekemättä. Monimutkaiset luolastot osoittautuivat kuitenkin paljon mielekkäämmäksi haasteeksi kaksivaiheiselle haulle, joten tehokkuustestien tekeminen vaatii lähinnä enää sopivien automaattisten testien generointia. Uuden luolastogeneraattorin avulla on myös algoritmin kiinnostavia elementtejä on myös mahdollista demonstroida helpommin: uudet luolastot ovat luonteeltaan sellaisia, että haku joutuu palaamaan omia jälkiään taaksepäin kerättyään energiasolmuja suoran reitin ulkopuolelta.

Tehtävää loppupalautukseen riittää vielä erityisesti juuri tehokkuuksien mittaamisen kanssa, mutta nykyisessä muodossaan algoritmin voi jo hyvällä mielellä viedä demottavaksi.

* Työhön kulunut aika: 13 tuntia